177

fama niti, qua sensim crescente res pedetentim auctas
et amplificatas in historiam permanasse.

Si tamen receptae famae non omnem denegare fidem
volumus , statuendum erit , Platonis commorationem in
Aegypto nec tam diuturnam fuisse nec tantum habuisse
ad ingenium eius et doctrinam excolendam momenti ut

vulgo creditum est. ι)

Iter Cyrenen. Huius itineris a ceteris scriptoribuS,
exceptis Diogene et Apuleio (supra p. 165), nulla fit·
mentio , quod tamen ad fidem rei labefactandam non
valet. Quum enim ceteri auctores , Cicero , Quinctilio,-
nuS, 2) Olympiodorus , ea tantum itinera commemorent
e quibus Plato plurimum ad philosophiam profecisset,
ad Pythagoreos in Italiam et in Aegyptum ad sacerdo-
tes consulendos , licuit iis Cyrenaicum illud iter, aeque
ac Megarense , ut minoris momenti omittere. Ceterum
commorationem eius Cyrenae non sejungendam esse a
profectione in Aegyptum , ut Laertius facit, probabilis
sane est plerorumque opini0. Atque ambo itinera. tam
arcte cohaerere videntur , ut, Aegyptiaci fide stabilita, de
Cyrenaico non magnopere dubitandum sit. Quod autem
nonnulli opinantur, Platonem Cyrenen petiis-se ut a The-
odoro geometriam disceret ξ plus huic itineri tribuunt
momenti quam aequum est: non enim credibile, geo-

 

1) Ceterum lectu digna sunt quae de hoc itinere disserit Hermann. ll,
p. 51—58.

2) quinctilianus de Megarensi et Cyrenaico itinere nihil quidquam .
memorat3 quare parum accurate Ueberweg 1. l. sic loquitur, p. 127:
„lDagegen lasst Quinctilian Inst. Or. I, 12, und ebenso Diogenes ΙΙΙ,
6, die erste Reise von Megara aus nach Cyrene gerichtet sein.''

12

