37

tante et instante ipso Dionysio, cuius literae ad Platonem
commemorantur , Plato quum diu reluctatus esset, tam ob
superiorum itinerum frustratum eventum quam senectutis
gratia se excusans , tandem profiscisci statuit, ut tyranni
animum tentaret et experiretur πότερον ὅντως εἴη Διονύσιος
ἐξημμένος ὑπὸ Φιλοσοφίας, ὥσπερ πυρὸς, ἢ μάτην 0‘ πολὺς
οὗτος ἔλθοι λόγος Ἀθήναζε. p. 340 B. Haec quae paucis
verbis dixi longa oratione et per multas ambages enar-
rantur. Hic dictis exponit accurate , quinam aptissimus ψ
sit ingeniorum ἔλεγχος , qui optimus modus explorandi
num quis indolem habeat vere φιλόσοφον et animo con-
ceperit ἔρωτοι τοῦ βελτίστου βίου. Quo ἐλέγχῳ usus in
Dionysio mox invenit eum opinari multas atque gra-
vissimas philosophiae partes se scire , quin etiam , ut
ferebatur, his de rebus nonnihil scripto mandasse.
Quod ipsum Platoni argumento erat eum non germa-
num esse philosophum: se enim nullum unquam verbum
de philosophia edidisse, ut quae non' literis, sed longo ’
tantum commercio et assidua consuetudine tradi et men-
tibus inculcari possit. Si qui sunt qui scripserint de phi-
losophia , τούτους οὐκ ἔστι , inquit ‚ κατά γε τὴν ἐμὴν δόξαν
περὶ τοῦ πράγματος ἐπαΐειν οὐδέν . “ οὔκουν ἐμόν γε περὶ
αὐτῶν ἐστι σύγγραμμα οὐδὲν οὐδὲ μήποτε γένηται, ῥητέον
γὰρ οὐδαμῶς ἔστιν ὥς ἄλλα μαθήματα κτὲ. p. 341 C.
Hinc longa digressio de natura τῆς ἐπιστήμης, qua effi-
citur eam talem esse ut literis 'consignari nec possit
nec debeat, p. 342 ,A—345 G. 'Quae disputatio tam
multa habet et verbis et rebus confusa et obscura ut
paene aenigma legere te credas, 1)

 

1) Hic locus infra seorsim a mc tractabitur.

