168

test, istas narrationes« e fama potius quam e disertis auc-

. torum testimoniis fluxisse. Praecipue notatu dignum,

quod a Diogene, praeter Hermodori testimonium de pro-
fectione Megarensi , nullus his de rebus testis citatur,
quamquam quadraginta amplius scriptores ad Platonis
vitam conscribendam adhibuit, quorum multi Platoni
suppares fuerunt. Id profecto eo nos ducit, ut creda·
mus illorum neminem de Platonis illa peregrinatione
retulisse l) eamque fama potius quam literarum memo·
ria esse divulgatam.

In hoc autem omnes isti scriptores consentiunt, quod
Platonem itinera illa, quae plures annos durassent, susce-
pisse dicunt brevi post mortem Socratis tempore, atque,
ut Laertius addit, antequam scholam in Academia con-
didisset: hoc est, per ipsum illud tempuS, per quod,
secundum Epistolographum, Plato Athenis degit, in po-
liticis consiliis et philosophiae studiis occupatus Nam
quod scholam aperuit in Academia, id certe factum

 

1) Unus fortasse testis afferri possit gravissimus, Aristoxenus, in Vita
Platonis, e quo Aristocles apud Eusebium Praep. Eu. XV, 2, haec
refert: ἐν γὰρ τῇ πλάνῃ καὶ τῇ e'tnossnplqz φησὶν ἐπανίστασθαι καὶ ἀντοικο-
§operae αὐτῷ τινάς περίπατον ξένους ὄντας. Sed Aristoxenum hac ἀποδημίᾳ
intellexisse tertiam profectionem in Siciliam ostendit Aristide3‚ 11, p.
324, Dind. haec scribens: ἕτεροι δ’ αὖ φασὶν ἀληθῆ· λέγειν τούτους, ὡς,
’ὅτε τὴν τρίτην ἀποδημίαν εἰς Σικελίαν ἀπεδήμησε, τότε τῶν ἑταίρων τινὲς
αὐτοῦ καὶ τῶν εἰς τὰ μάλιστα ὡμιληκότων ὑπολειφθέντες οἴκοι νεώτερα ἐβου-
λιὺσαντο . . . οἱ δὲ διατριβάς τε ἀντισκευάξειν αὐτοῖς ἠξίουν πλήσιον τῆς
ἐκείνου καὶ ᾠκοδόμουν ἐπὶ τῇ Ἀκαδημίᾳ. Spectat hoc manifeste ad Aristo-
telem. Atqui luce clarius est Platonem longinquas illas peregrinationes ,
si suscepit, multo ante suscepisse quam Aristoteles Athenas venisset,
ideoque ad itinera in Aegyptum, cet. haec Aristoxeni verba referri ne·
queunt. Aristoxeni locus fugit Stahrium, Aristot. 1. p. 52.

 

