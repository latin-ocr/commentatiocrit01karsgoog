20

Dionysio dati spectat ad id quod de ultimo Platonis dis-
cessu e Sicilia legitur in Ep. VII , p. 350 B: άπέπεμψεν
ἐφόδια δούς; quod autem initio epistolae de se dicit, τοὶς
διαβολάς δυσχερεῖς οὔσας ὑπέμενον, spectat ad aulicorum cri-
minationes„ Unde apparet scriptam hanc epistolam fingi
post ultimum discessum Platonis e Sicilia eiusque argu-
mentum ex illa (VII) ductum esse. Sed in eadem epi-
stola multa sunt inepta. Primum hoc , quod incipit
alloqui plures (ὑμῖν , ὑμετέραν ἀρχὴν) , puta Dionysium
ejusque fratres vel propinquos , tum autem subito ad
unum Dionysium convertit orationem ‚ quem usque ad ‘
finem alloqui pergit (σὺ δὲ ’τοιοῦτος ὥν, etc.). Deinde dicta
parum congruunt Platoni ac plane discrepant ab iis quae
in III et VII leguntur, praesertim quod initio de se
dicit: διατρίψας ἐγὼ παρ’ ὑμῖν χρόνον τοσοῦτον καὶ διοικῶν τὴν
ὑμετέραν άρχήν , item, αὐτοκράτωρ δὲ πολλάκις τὴν ὑμετέραν
πόλιν διαφυλάξας. Fuerit Plato aliquamdiu magna apud
Dionysium auctoritate ‚ tantum certe numquam valuit ut
αὐτοκράτορα se⁸ dicere posset„

Tales ob rationes Ficinum credo hanc epistolam Pla-
toni abjudicasse et Dioni tribuisse, quem plerique secuti
sunt. At huic minus etiam convenit: nam quod initio
legitur διατρίψας ἐγὼ παρ’ ὑμῖν , διατρίβειν in loco non dici-
tur de loci incola 3 neque Dioni magis quam Platoni licuit
‘de se dicere: ἀὐτοκράτωρ -- διαφυλάξας, quippe qui non
ita multo post quam Dionysius patri in regnum successit
pulsus esset. Praeterea viaticum Dioni a Dionysio datum
esse non probabile: misit ei quotannis praediorum et fun-
dorum reditus; at Platoni viaticum datum esse comme·
morat etiam Epistola VII, p. 350 B. Fuisse autem qui
opinarentur Platonem revera in aula Dionysii tanquam

 

