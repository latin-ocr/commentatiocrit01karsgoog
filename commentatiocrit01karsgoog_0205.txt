171

„mortuo demum magistro , Plato Megaram contenderet ut
dialectica ab Euclide disceret.

Iter in Aegyptum. De hoc itinere silet, ut vidi-
mus , Epistola 3 ceterorum autem testium maior est nume-
rus quam pondus· Horum antiquissimus est Cicero;
plenius vero de hoc itinere agunt Apuleius et Laertius ,
quorum testimonia supra allata sunt (p. 166 seq.). His
primariis testibus addendi Strabo, XVII, 1 , 293 Plu-
tarchus ‚ de Genio Soer. p. 579 A 3 Philostratus , Vit.
Apollon. I , 13 Epist. Socr. 28.1) Quorum narrationes
percurrentibus apparebit eas pedetentim magis magisque
auctas esse atque, ut de fama dici solet, eundo crevisse.

Apuleius et Laertius praeterea tradunt , Platoni in Ae·
g‘ypto degenti in animo fuisse in Asiam quoque tendere ‚ a
quo consilio Asiaticis bellis fuisset avocatuS. Reapse
iter illud ab eo susceptum esse affirmant Lactantius , In-
stit. IV, 2, et ClemenS‚ Protrept. p. 46 A, qui conten·
dit eum ἀστρονομίαν παρὰ Βαβυλωνίων et νόμους ’ἰοὺς ὅσοι
ἀληθεῖς καὶ δόξαν περὶ θεοῦ παρ’ αὐτῶν τῶν Ἑβραίων ὠφε-
λῆσαι. Alii quasi in medio itinere subsistunt, et in
Phoenice eum Magis occurrisse volunt, ut Olympiodorus
in Vit. Platon. (Of. Hermann ll. p. 114, not. 124„ ano-
nymus vero vitae Platonis enarrator non ipsum in
Orientem venisse, sed Magos Platonis fama commotos
Athenas venisse commemorat: ut quasi concertatio fuerit,

 

1) Epistola haec Platoni scripta fingitur in Aegypto commoranti3jam
vero memoratur in ea 'Pimaeus Tauromenita, qui floruit fere 1. annis
post Platonis mortem. Quid istiusmodi testimonio lucremur ultro patet.
Omitto quinctilianum et Valerium, quos snpra p. 167 not. attuli.

