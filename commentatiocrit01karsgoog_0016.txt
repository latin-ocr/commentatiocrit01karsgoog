2

Epistolae hae ut primum in Italia vulgatae sunt et
in eruditorum notitiam perlatae , maxima :omnium ad-
miratione sunt exceptae. Ficinus , Laurentius Mediceus
eorumque familiares tam verborum et orationis ornatu
qu am praeclaris sententiis atque effatis arcanae quadam
sapientiae specie involutis , quibus hae epistolae nitent,
ita capti sunt, ut pulcerrimum eas haberent excellentis
ingenii et sapientiae, prope divinae opuS, unde ad vi-
tam publicam et domesticam ‚ ad scientiam rerum tam
divinarum quam humanarum saluberrimi fructus capi
possent. ¹)

Attamen jam inter veteres grammaticos fuisse qui ex
epistolarum illarum numero unam alteramque eximerent ,
apparet ex antiquioribus codicibus ‚ qui Epistolae XIII
adscribunt νοθεύεται, eamque omisit in versione Latina
FicinuS. Duo autem codiceS, Vindobonensis et MatritensiS,
'etiam Epistolae XII subscriptum habent ἀντιλέγεται ὥς οὐ

moia-mog. 2) Quam notam non video cur item ad priorem .

' illam , XIII dico , transferendam putemus ‚ ut Astio placuit
(Plato’s Leb. 11. Schr. p. 527 not.): haec enim epistola
ita comparata est, ut nemo qui illam respuat huic pa-
trocinari queat. Ceterum ab isto inde tempore usque ad
medium saeculum XVIII, Epistolae uno omnium doctorum
consensu pro germanis Platonis operibus sunt habitae, ex-
cepta XIII, quam Aldobrandinus (ad Diog. Laert. III, ’
61) et Cudworth (Syst. intellect. IV, 23) aliique non-

 

1) vid. e. g. F‘icinus in annot. ad Epist. ΙΙ, in qua „mysteria” sibi
invenisse videbatur „quae mirum in modum praecepta Euangeliou com-

robant.''
P 2) vid. Westermann ‚ De Epistologr. Gr. Pars septima in Progr. Lips.
1854, quem ducem in his sequor.

