10

ac judicii laude claros ‚ tales praesertim ‚ quos bene-
volos potius judices quam adversarios §mihi opto. Res
tamen postulat ut quod sentio dicam. Mihi diligenter
examinatis his epistolis et perpensis quae Ast, Salomon,
Wiegand , Hermann , ceteri animadverterunt ι) , liquere
visum est , eas omnes et argumento et oratione ita com-
paratas esse, ut nec Platonem nec Speusippum nec unum
e familiaribus Platonis auctorem referant , sed aliquem
vel potius aliquos ex imitatorum grege ‚ qui centum plu—
ribusve annis post vixerint: homines φιλοπλάτωνοις, qui
lectione ejus imbuti, in historia modice versati, in 'philo-
sophia parum ‚ e Platonis scriniis haec specimina con—
cinnaverint. Illarum autem ut optimam ita antiquissi-
mam esse Epistolam VII , ex hac ceteras plerasque a
serioribus esse procusaS.

Quibus argumentis haec. mea opinio nitatur , sequens
disputatio explicabit.

 

1) Ex his Ast omnes Epistulas ordine et carptim, Salomon data opera
vu et VIII, Tiedemann et Wiegand ΙΙ, Hermann (libr. laud. p. 502
nott. 216, 220) praecipue VIII in examen vocarunt.

