17

profectae ι) ; probabilius tamen tam ob hanc ipsam simi-
litudinem quam ob discrepantiam nonnullarum partium ,
eas diversis opificibus esse tribuendas aetate non multum
distantibus , quorum posteriores primam epistolam (VII)
supplere et amplificare sibi proposuerint.

E reliquis primum in censum veniunt Epistolae I ‚
II, XIII et IV, quarum tres priores inscriptae sunt ad
Dionysium, ultima ad Dionem.

Harum Epistola H forma, colore et argumento pro-
xime, etsi haud parvo interva110‚ accedit ad VII. Nam
ut III, VII et VIII, ita haec quoque longior est, et
stilus earum tantum distat ab epistolari scribendi rati-
one , ut in eas omnes quadret id quod Dionysius Hali-
carnassensis dicit (De vi dic. Demosth. p. 1027), Platonis
epistolas potius appellandas esse δημηγορίας quam episto-
las: omnes scriptae sunt non ut a familiari ad familia-¹
rem , sed veluti destinatae ut in publicum ederentur. Ar-
gumentum autem Epistolae H si spectes, tale est ut
prorsus e VII profluxerit. Quae in hac dicuntur de pro·
sectione in aulam Dionysii, de invidia aulicorum ‚ tum
de Dionysii philosophiae studio deque libellis ab eo de
philosophia vel de rebus politicis editis, de natura τῆς
ἐπιστήμης , de philosophiae placitis celandis nec literis
mandandis aut divulgandis‚ cetera, ea omnia in Epistola Π
partim brevius tanguntur, partim copiosius contexuntur.
Ceterum rerum ordinem et stilum si attendas ‚ est revera
farrago discordium rerum ‚ et quae de philosophia dicun-

 

1) Ita putarunt Boeckh, Grimm et Salomon, qui Epp. vu et VIII
eidem tribuunt auctori. Of. Herm. p. 592. not. 215.

2

