215

sophistarum ἀπόρρητα, ut in Theaeteto p. 152 E , ubi
in Protagoram dicit: τοῦθ’ ἡμῖν μὲν ᾖνίξ ατο τῷ πολλῷ
συρφετῷ, τοῖς δὲ ,ααθηπιῖς ἐν ὥπορῤήτῳ τὴν ἁληθείαν ἔλε-
γεν. Cf. ibid. p. 155 Ε. 1)

Ergo quae de arcana et αἱνιγματωδεῖ Platonis doctrina
feruntur, ea sunt commenta seriorum Platonicorum, qui
ut augusta quadam divinitatis specie Platonis sapientiam
ornarent, mysteria Pythagorica in Academiam transtu-
lerunt.

§a

Platonis quae seruntur ἄγραφα δόγματα.
Διαιρέσεις. Πυθαγόρεια.

Quamquam autem constat Platonem nullam doctrinae
partem intra scholae cancellos reclusam tenuisse , verum
de gravissimis quaestionibus placita sua palam enunti-
asse et dialogis edidisse, ferebantur tamen jam antiqui-
tus Platonis ἄγραφα quaedam δόγματα, h. e. talia quae
aut ore tradita aut in commentariis notata non in vulgus
elata essent, sed familiaribus tantum paterent. ‘Ad hoc
genus spectant quae leguntur Epist. VII , p. 344 E, ubi
scriptor, reprehendens Dionysium quod philosophiae pla-
cita edidisset, haec dicit: οὔτε γαρ ὑπομνημάτων χάριν
αὔτ’ ἔγραψεν · οὐδὲν γαρ δεινὸν μή τις αὔτ’ ἐπιλάθηται, ἐὰν
ἅπαξ τῇ ψυχῇ περιλάβῃ· πάντων γαρ ἐν βραχυτάτοις κεῖται.

 

1) Mirum quomodo wyttenbachius ad Phaed. p. 137 haec verba ita
accipere potuerit, quasi Plato ipsi Socrati ἀπόῥρητα quaedam tribuat.

